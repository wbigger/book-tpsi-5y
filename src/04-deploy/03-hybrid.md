# Soluzioni ibride

Per molte aziende, nessuna delle soluzioni viste finora, presa da sola, va bene per il suo business.

Il problema infatti è che anche grandi aziende a volte hanno la necessità di sperimentare un nuovo prodotto, e magari vogliono farlo con investimenti ridotti; oppure parte dei loro servizi si rivolgono all'interno della loro rete locale, ed altri fuori. Non ultimo, la continua variazione dei prezzi dell'hardware e dei servizi cloud può far cambiare l'ago della bilancia dei costi da una parte all'altra con il passare dei mesi.

Per questo motivo la maggior parte dei servizi cloud offre nativamente la possibilità di creare una infrastruttura ibrida, in cui si può facilmente spostare delle macchine e dei servizi dai computer locali a quelli remoti e viceversa, con un minimo sforzo e senza interruzione di servizio per gli utenti finali.

Questo tipo di soluzione richiede ovviamente un'ottima comprensione di tutti i meccanismi di distribuzione delle risorse, ed i vantaggi di cui sopra si ottengono con un aumento complessità generale del sistema ed una maggiore preparazione e competenza del personale che gestisce l'infrastruttura di rete dell'azienda.